
[![Image](/img/ZasD.png)](/img/ZasL.png)  

# Zasady i zwyczaje klubowe
Ponieważ nieuniknione są zmiany w klubie postanowiłam spisać najważniejsze zasady jakie panują w Demonach. Wiele z nich nie było nigdy spisanych, wzięły się z praktyki, że tak zaczęliśmy robić.  
To co dla nas jest oczywiste dla nowych osób może wydawać się skomplikowane i nieintuicyjne, zwłaszcza jeśli grały w klubie o zupełnie innych zwyczajach.  
Zawarłam tutaj też odpowiedzi na często pojawiające się pytania.  
Grafikę przygotowała dla was [Kasia Ska](https://www.facebook.com/KaerJP).

## Obecność w klubie
Dajemy graczom możliwość poruszać się swobodnie, odwiedzać inne kluby na kawy, pomoc w kotylionach czy z jakichkolwiek innych przyczyn, nie trzeba pytać o pozwolenie żeby wyjść i wrócić do klubu.

**Obowiązkowo trzeba być w klubie na kawy** (Jeśli jesteś poza klubem, wróć 10 minut wcześniej.) oraz **dzień przed wyzwaniem o 15 UTC**. W Polsce to jest godzina 17 czasu letniego - 16 czasu zimowego.
Wtedy przebiega rejestracja do wyzwania.
Najbezpieczniej wejść trochę wcześniej, żeby się nie spóźnić i odczekać co najmniej godzinę. Potem można znowu łazić.

Być w klubie oznacza, że twoje konto widnieje na liście członków klubu. Nie musisz mieć w tym czasie otwartej gry.

Jeżeli masz więcej kont, możesz je sobie podmieniać, tylko napisz, że to jesteś Ty, żebyśmy Ciebie nie szukali a twojego konta nie wyrzucili z klubu.  

Wychodząc z klubu jeśli zauważysz, że nasi gracze nie mają oficera możesz im go dać. Nie dawaj tarczy kontom, których nie jesteś pewien, do kogo należą, czasem ktoś obcy się przybłąka. ;)
![Image](/img/Badge.png)  
## Messenger
**InfoCzat jest obowiązkowy**, tam wrzucamy najważniejsze informacje dotyczące klubu. Kiedy są wyzwania, kiedy przechodzimy do drugiego klubu, czy zmiany w tabelce krzakowej.

Bardzo prosimy o nie pisanie tam komentarzy i śmiesznych gifów, zależy nam na tym, żeby każdy szybko tam był w stanie znaleźć najważniejsze informacje.
Można natomiast napisać w sprawie kaw, krzaków, miejsca w klubie, wakacji i tym podobnych spraw organizacyjnych.

Drugi messenger **Kociokwik** służy do gadania o wszystkim, o czym ma się ochotę rozmawiać i są na nim również gracze June Polska.

# Lista kont FB do polubienia:
To są konta z tabelki krzakowej. Dodajemy się do znajomych po to, żebyśmy nie znikali sobie z łódki nawet jak ktoś wychodzi poza klub, albo podmienia sobie konta na wyzwania, kawy, czy do zbierania kotylionów.  

[Aneta](https://www.facebook.com/kot.vorek)  
[Beatka_Zagadka](https://www.facebook.com/beata.korzeniewska.92)  
[Demony](https://www.facebook.com/DemonyJJ)  
[Dom](https://www.facebook.com/krzys.jedrzejczyk.5)  
[Dorota](https://www.facebook.com/dorota.demony/)   
[Lexi](https://www.facebook.com/katarzyna.LEXI)  
[Leyla](https://www.facebook.com/aleksandra.marciniak.3348)  
[Little Wolf](https://www.facebook.com/profile.php?id=100070194926750)  
[Łowca](https://www.facebook.com/agnieszka.krol.90475)  
[Mała Mi](https://www.facebook.com/profile.php?id=100071552019249)  
[Martula](https://www.facebook.com/katarzyna.anna.98284)  
[Ms.Totti](https://www.facebook.com/aga.korman)  
[Myszka 2](https://www.facebook.com/daria.maj.1297)  
[Nieśmiała Pyrka](https://www.facebook.com/profile.php?id=100014688841118)  
[Pablo](https://www.facebook.com/profile.php?id=100001652397794)  
[pennywise2](https://www.facebook.com/profile.php?id=100010296469431)  
[Sylwia](https://www.facebook.com/sylwia.truszczynska)  
[Trumbulgulator](https://www.facebook.com/pan.trumbulgulator.7)  
[wild mustang](https://www.facebook.com/pearl8312)  
[ZamyślonaHayes](https://www.facebook.com/ZamyslonaHayes)  

# Kawy
**Codziennie punktualnie o 20:30 serwujemy 2 - 3 kawy, dzień przed wyzwaniem obowiązkowo 3.**
Pomimo tego, że kawy są oficjalnie o 20:30, trzeba być w klubie o 20:20. Często zamienamy konta i ustępujemy miejsca graczom potrzebującym dodatkowego doładowania. 
Wtedy osoba, która oddaje swoje miejsce stawia kawy trochę wcześniej, żeby druga osoba zdążyła wejść przed kawami. Reszta graczy, która nie zamienia się, proszona jest o stawianie kawy o 20:30, żeby nie postawić jak jeszcze nie wszyscy zdążyli się zamienić.

Mile widziane są trzy kawy codziennie, ale jeśli masz mało diamentów, nie krępuj się stawiać dwóch. Nie chcę, żeby ktokolwiek czuł presję kupowania diamentów, żeby móc z nami grać.  
Jeżeli twoja kawa jeszcze nie daje 15 piorunów, to nie wydawaj napiwków na nic innego dopóki nie uda Ci się wzmocnić kawę. Dzięki temu wszyscy mamy więcej energii.

### Jeżeli nie możesz być na kawie masz dwie możliwości:
1. Znajdujesz sobie zastępcę, któremu podajesz dane logowania i ta osoba postawi i wypije kawy za Ciebie (na twoim koncie).
2. Piszesz z wyprzedzeniem, że Ciebie nie będzie i wychodzisz z klubu a ktoś inny sobie skorzysta i podładuje sobie swoje konto.

# Krzaki
## Jak rozumieć tabelkę krzaków?
[![Image](/img/KrzakExpl.png)](/img/KrzakExpl.png)

Codziennie dajesz tym samym graczom krzaki, a otrzymujesz od 6 innych graczy. Dzięki temu nie znika Ci z łódki informacja kiedy krzaka dostałeś i otrzymałeś od danej osoby ostatnio. Jest to bardzo wygodne, bo wszystkie ważne informacje znajdziesz w grze. Do tabelki zaglądasz tylko wtedy, kiedy jest zmiana (choć raz dziennie sprawdzić czat informacyjny).

## Co jeśli pojawiła się nowa tabelka a krzaki już są rozdane?
Nic. :) Po prostu dajesz wg tabelki od następnego razu. Liczymy z tym, że jedni dają krzaki rano, inni wieczorem albo w nocy i że czasem już ktoś krzaki rozdał.
## Co jeśli się pomyliłem, lub zapomniałem rozdać?
Jeśli masz drugie konto naprawiasz samodzielnie swój błąd, a na czacie informacyjnym możesz napisać z jakiego konta poszły krzaki, żeby było wiadomo, że są od Ciebie. Jeśli nie masz takiej możliwości, prosisz o pomoc i ktoś naprawi błąd za Ciebie. Nie przejmuj się, każdemu się może zdarzyć, postaraj się, żeby nie musiał ktoś za Ciebie naprawiać często.
### Co jeśli widzę na statku, że od kogoś nie dostałem krzaka już drugi dzień?
Zwyczajnie przypomnij na czacie, że brakuje Ci tego krzaka. Bez wyrzutów, zwyczajna przypominajka. Jeżeli ktoś Ciebie wywoła, sprawdź w pierwszej kolejności grę. Czasem zdarza się, że rozdane krzaki się cofają, lub nie są widoczne u odbiorcy. Jeśli widać, że krzak podarowałeś, zrób zrzut ekranu i wrzuć na czat. Sprawa załatwiona.
Jeśli nie rozdałeś lub krzaki cofnęło, być może zdążysz rozdać jeszcze przed regeneracją krzaków a być może będzie trzeba brakujące krzaki uzupełnić z dodatkowego konta.
## Gra nie pozwala mi dać krzaki, napisane jest, że dopiero za 23 godziny!
Krzaki tym samym graczom można dawać co 22 godziny. Kierować się należy tylko licznikiem na łódce, gdzie widać listę odbiorców. To jedyne miejsce, gdzie ten licznik widać. Dlatego mamy taki system, żeby dostawać od innych graczy, żeby nam to nie znikało z łódki, kiedy ktoś nam krzaka posadzi.  
![Image](/img/BushCount1.png)  
### Regeneracja krzaków
![Image](/img/BushCount2.png)  
Ten licznik widać, kiedy odwiedzamy graczy, nie jest on jednak związany w żaden sposób z tym, o której daliśmy tej osobie krzaka. U każdego zobaczycie dokładnie ten sam czas, nawet jeśli krzaki rozdaliście na przestrzeni kilku godzin, lub nawet dni.
Jest to odliczanie do momentu, kiedy wygeneruje wam się cały nowy zestaw krzaków.
# Bezpieczeństwo
Żeby nie stracić swojego postępu w grze warto zadbać o kilka rzeczy:  
1. Zrób zdjęcie swojego numeru UID i wyślij sobie na maila, w ten sposób jeśli twój telefon zaginie, lub przestanie działać cały czas będziesz mieć dostęp do zdjęcia z numerem UID.
2. Połącz konto w grze z kontem na FB, dzięki temu będziesz móc się logować na konto z różnych urządzeń.
3. Najlepiej mieć inne hasło do maila niż do FB.
![Image](/img/UID.png) 

# Zarządzanie drugim kontem
Drugie konto w tabelce za i przeciw

## Bezpieczne logowanie się na konto
[![Image](/img/LOG1.png)](/img/LOG2.png)  

# Wyzwania
W Demonach wyzwania każdy gra jak chce. Bardzo często mamy pudła ponieważ przechodzimy sobie z klubu do klubu. Nie jest to jednak gwarancją wygranej, bo coraz więcej klubów robi dokładnie to samo i coraz częściej trafiamy na niespodzianki.  
Jeżeli masz ochotę zagrać najlepiej jak potrafisz, nie ma znaczenia o której godzinie grasz. Jeśli jednak chcesz zagrać jak najkrócej to jeśli to możliwe, zagraj na sam koniec czasu, wtedy łatwiej ocenić, czy można odpuścić po jednej powtórce, czy trzeba zagrać chwilkę dłużej, żeby nam nie zabrakło kilku minut grania do wygranej. 

Czasami prosimy graczy, żeby zagrali dla kotylionów więcej niż tylko powtórkę jeśli są w stanie. Ale na ogół zazwyczaj obowiązuje zasada, że każdy gra, jak chce i można zrobić tylko jedną powtórkę dla nagrody. 

Jeśli ktoś wyjeżdża gdzieś, gdzie nie będzie miał zasięgu internetu i nawet nie da rady zrobić jednej powtórki, to ta sama zasada, co z kawami, może odstąpić miejsce, żeby się nie zmarnowały nagrody.  
[Analiza TR - wyzwanie na czas](/files/Analiza-TR.pdf)  
[Analiza STD - różnice](/files/Analiza-STD.pdf)
### Kiedy zmieniamy klub
[![Image](/img/Transfer1.png)](/img/Transfer2.png)  
Klub zmieniamy zazwyczaj w czwartki i niedziele, chyba że Wooga zmieni kalendarz z wyzwaniami. Jedynie podczas kluczowych tygodni ligi, kiedy mamy za mały dystans w kotylionach zostajemy w tym samym klubie.

Kluby nazywają się identycznie po to, żeby nie trzeba było pamiętać w którym aktualnie się znajdujemy. Wpisujesz w wyszukiwarkę Demony i wchodzisz do tego, który jest otwarty.

## Wakacje / Wyjazdy
Jeżeli zbliża Ci się wyjazd, albo pobyt w szpitalu, czy cokolwiek, nie musisz podawać szczegółów, jeśli nie chcesz, ale napisz jak długo Ciebie nie będzie i czy będziesz w stanie dawać krzaki raz dziennie, być na kawach i brać udział w wyzwaniach (zrobić chociaż powtórkę). 
Zależnie od bieżących okoliczności umówimy się indywidualnie jak rozwiążemy tą sprawę. Gracz, który nie może brać udziału w kawach czy wyzwaniach robi miejsce dla innego gracza, żeby kawy ani nagrody z wyzwania się nie marnowały.

# Liga
Nie mamy żadnych limitów, ile trzeba zdobyć punktów. Czasem każdemu może się zdarzyć gorszy tydzień, kiedy życie daje w kość. Liczę na waszą uczciwość, że będziecie grali tyle, ile dacie rady, żeby ciężar awansu nie spoczywał na tych samych graczach cały czas. Nawet jeśli dopadnie was kryzys w grze, nie sprzyja wam gazetka, dajcie znać na czacie, lub w prywatnej wiadomości. To żaden wstyd. Pomimo braku limitów gracze widzą kto się stara a kto nie i zupełnie inaczej to odbierają, jeśli wiedzą jaka jest tego przyczyna.

W lidze bardzo często pomagamy sobie z June Polska awansować do Sherlocków. Często też pomagamy innym klubom, jak mamy ochotę. Nie jest to obowiązkowe, zwyczajnie lubimy pomagać.
W następnej lidze spróbujemy awansować również jeden z klonów z dwutygodniowym poślizgiem tak, żeby mieć co robić i żeby gracze mogli sobie odebrać nagrodę również na kontach dodatkowych.

## Strategia do zadań z gazetki
Zadania, które wymagają zbyt długiego czasu staramy się odrzucać. Np. cztery remonty, zebranie 220 lub 100 monet z posiadłości, przejście do nowego rozdziału, jeśli dopiero co się rozpoczęło nowy.

## Odrzucanie zadań
Warto dobrze znać stan swojego konta, wiedzieć ile monet jest na posiadłości, czy masz na słoiku napiwki do odebrania, czy obiekt się remontuje i kiedy mniej więcej się remont kończy.
Potrzebna jest ta wiedza po to, żeby decyzję o odrzuceniu zadania podjąć w mgnieniu oka.  
[![Image](/img/Reject.png)](/img/Reject.png)

### Zbierz 45 monet z posiadłości
Liczą się tylko monetki z głównego budynku. Posiadłość produkuje 1 monetę co 10 min. Max po 10 godzinach - 60 monet. Polecam nie zbierać monet z tego budynku wtedy, kiedy zamierzasz grać. Nie jest to duża strata a za to zadanie ma się zrobione od ręki. Warto też zwrócić uwagę kiedy się je zbiera, następne 45 monet będzie wyprodukuje się za 7 godzin i 30 minut.
100 i 220 monet radziłabym w trakcie ligi odrzucić, ale jak nie ma ligi to ściąga do zbierania monet:

**45 monet**	7 godzin i 30 minut  
**100 monet**	10 godzin + 6 godzin i 40 minut  
**220 monet**	10 godzin +10 godzin +10 godzin + 6 godzin i 40 minut	

### Zdobąć kompasy
Kompasy wpadają podczas grania scen. Czasami częściej, czasami rzadziej. Można je też wyciągać z pudełek. Większe prawdopodobieństwo znalezienia kompasów mamy w turkusowych pudełkach. W różowych szukamy tylko wtedy, kiedy turkusowych mamy bardzo mało. Świetnym sposobem na zasania z kompasami jest nie odbieranie nagrody z wyzwania, lub z detektywów. 
Nagrody z wyzwania spokojnie doczekają do następnego wyzwania, nawet jeśli zmieniasz klub, możesz po nie wrócić.
Kompasy zdobyte w detektywach będą dostępne do czasu aż skończy się czas detektywów. Wystarczy nie otwierać tego okienka dopóki nie wpadnie nam interesujące nas zadanie. O ukończeniu detektywów bez otwierania okienka dowiemy się tak, że przestaną wpadać kluczyki ze scen i znikną też z gazetki.

### Remonty
To zadanie oznacza wyremontowanie latarni, kaplicy, statku, chaty górskiej i ptaszarni.
Co 20 godzin można zrobić 2. Jedynie przy ukończeniu jednego obiektu i rozpoczęciu następnego można zrobić 4 remonty od ręki, warto to mieć na uwadze.
Macie możliwość albo odrzucać wszelkie tego typu zadania, albo remontować tylko kiedy wpadnie takie zadanie. Opóźni wam to dotarcie do ptaszarni i hodowli ptaków, to już zależy od was, czy wam się do tego spieszy. Ilość produkowanej energii jest znikoma a ilość kwiatków można spokojnie zastąpić kupując dekoracje. To już od was zależy. 

### Podnieś poziom
W tym zadaniu jedyne, co trzeba zrobić to zebrać tyle kwiatków, ile potrzeba do tego, żeby podnieść swój poziom. Można rozpakować czerwoną kokardę z wybudowanej dekoracji, można coś wyciągnąć ze statku, zrobić remont, postawić na wyspie cudowną dekorację z różowego pudła,  dostać kwiatki od Jacka samolotem, lub pozłocić budynek. Nie ma znaczenia, byle dało tyle kwiatków, ile trzeba do następnego poziomu.  
Warto nie otwierać sobie za dużo poziomów do przodu, tylko tyle, ile potrzebne Ci do gry a nadmiar kwiatków chować na statku na wypadek takiego zadania. Można też nie stawiać na wyspie cudownych dekoracji, jakie wypadły Ci z pudełka. Przy zakończeniu miesiąca automatycznie zostaną schowane na statku.
### Przejdź do nowego rozdziału i zbierz 4 poszlaki
Te dwa zadania można znacząco przyspieszyć używając premii gwiazdkowej (Starbooster).
 
Do nowego rozdziału wystarczy ci zdobycie 20 gwiazdek, wszystko jedno, czy zrobisz 5 scen na 4 gwiazdki, czy np jedną na 5 gwiazdek a jedną na 3. Możesz szybciej przejść, żeby odhaczyć sobie zadanie a następnie jak masz zadanie do którego musisz tylko grać (np. zagraj 48 razy, uzbieraj z gry monety, materiały, lub znajdź 600 rzeczy) to wtedy sobie wracasz i wykańczasz sceny do końca zdobywając różowe pudła. Można też wrócić do tych scen wtedy, kiedy masz zadanie pobij rekord.  
Osobiście polecam trochę dłużej pograć scenę nawet jak już się zdobyło 5 gwiazdek i różowe pudło. Można sobie np. samemu ustalić ile punktów trzeba osiągnąć, żeby przejść do następnej sceny. To bardzo fajny trening szybkości a jednocześnie pozwala zarobić monetki i nie grać za szybko, żeby nie zabrakło Ci kwiatków do otwarcia następnych scen.  
### Pobij rekord 5 lub 10 razy
Bardzo fajnie można pobijać rekordy na początkowych scenach, tam zazwyczaj każdy ma mało punktów i łatwo poprawić. Można też w tym celu wykańczać sceny, które zostawiliśmy z trzema, lub czterema gwiazdkami. Jeśli grasz świeżą scenę to każda nowa gwiazdka to gwarantowane bicie rekordu (bo dochodzą nowe przedmioty o większej wartości), ale warto też pobić rekord w ramach jednej gwiazdki. 

### Wydaj 640, 2000 lub 4000 monet na kolekcję sezonową
To są super zadania do zrobienia od ręki. Każdy sezon zbiera punkty sezonowe za które otrzymuje się nagrodę główną. Warto nie zdobywać jej za szybko, bo jeśli zdobędziesz nagrodę główną, przestaną ci wpadać te zadania a one są proste i szybkie do zrobienia. Dlatego warto nie zdejmować kokard żeby nie zakończyć sezonu zbyt szybko i nie stawiać dekoracji z różowych pudeł od razu na wyspie.  
Dopiero pod koniec miesiąca na tydzień przed końcem upewnij się, że masz wystarczająco zakupione, jeśli brakuje, dokupić na tyle wcześnie, żeby zdążyło się dobudować bez przyspieszania diamentami. 
![Image](/img/Sezon.png)

### Otwórz pudło
Zarządzanie pudłami w trakcie ligi i poza nią
Znajdź materiały

# Historia Demonów
